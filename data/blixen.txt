e kuha e rati
te manu i hakaeu e
ku a eu ku taria
tomaua kuhane
koau ko mahaki
ki hiva ki ovakevake
e ure a vai a nuhe
ku a aha ku a tikea te rakutia
maikuku memea
e ure te repa e
ka hao e ka hao hanuanua mea
avai to ua kura
ka rere a ure a ohovehi iti
kihaho e
na ohovehi nui na oti tooku matua
e roa marego e kai tagata
mo hatu oou
e ure e te repa e
ka hau e ka hau gaehe
ka hau te nukunuku
ka kavaaro ka kavatua
kakokako
a ure a ohovehi
ku kahakihia a e ga ihu more a pua katiki
e hiahia pua mauku uta
tagitagi pua mauku tai
katahi katahi a pokopoko
rupe koe rupe koe
karua karua a pokopoko
rupe koe rupe koe
katoru katoru a pokopoko
rupe koe rupe koe
kaha kaha a pokopoko
rupe koe rupe koe
karima karima a pokopoko
ka tere te vaka
i akahaga
ka mimiro te vaka
i huareva
ka tere te tere
ko ure roeroe
o hare o ava e
puti e
ka mea era te rega i maio
ka parigi era
te huga o te kiata
i ana tuu tavake
he oho he rere he raga
ia uka itiiti
a tino rere
he oho he rere he moko he kamo he kakari hau ro
ko akuru ko akuru
tataki e roe ti e roe tae
tu haga ro
tu apina auaue
te uka hakaeke garu
o apina o haga ro
o heke makau mai haho
o tagi karaga mai ruga o mai uta
tomo tomo ki haga riorio
e pua e pua te oheohe
e pua te nanaia
e tama te raa
hiro ragi pakupaku
rua hie
hati mai e hati pu
i hiva oti ga uka a torio a hoi ata
e aha ana
e uruuru pukao
ataragi ana
e tomotomo pukao
veri hiva ana
i te motu oti au
kaukau oti au
hopuhopu oti au
i tua oti au
i ahu rikiriki
e hakahigahiga ana i te moai
e ko haga e ko vohu
e titoke kere matapea
ka garo ki hiva
tata tata
te vaka po ihuihu
meamea oou
e oho kero e
ko paupau a tehe pu
vae tini
havahava i te tutae
i tetekihaga ki te hare vie
kia tika korua
i taku tagata
amo moega roaroa
ia ia te ahi
tunu kiakia
ta veavea
hiriga o te manu
kiakia kiakia
tari rau kumara
i te ehuehu
i te kapuapua
haha haha
vere taku kakava
ina avai oti e
mata nui a raka e
mata iti a roro piapia
moko pigei tomaua tuhahine
hakapara ia maua
koau ko mahaki
para nui maagiagi
ka uga te rogo
ki a hina mago
eve rakuraku
teke te makoi
hakaveke oho
iroto te koro
niu hau pu
karete karete
karata karata
e te te
te ure mumuni
kiri vakuvaku
a uka a tea
tataki po ihuihu
tataki po aveave
he ruru peaha
he kena peaha
hahei peaha
maharu te uka
gutugutu po
koreva koreva
ure kikiu
ka koekoe mai
te more o te nuahine
more ka tatau
ka tatau ra
more ka rereva
ka rereva ra
he uga e te maga
he tukia e te hatatu
ka oho mahaki
a potu e
puti puta
havahava re
koro rupa te hare hakakatakata
kere mea te hare hakarurarura
ka iri age ra ki rano kau ki te gatu ma hami regarega
ka oka age hau koka te korotea a kava a te ruruki
ka hopu age a hiro moko te kovare a uka aiai
ka hi age papa maro i te mata mahore
ka hi age hatehate te kahi riva a tumu a hoi
ka kake age haga piko te puke riva a ure haroharo i maea hara repo
ka tau age ruhi pu te rei roa a tagi te gaegae
ka tagi gaegae a iri gaegae
ki taruturutu turu rekoreko
kiraro ki te rano mata ui aruga a te hihi e
rima roturotu ki te hope ki te tumu
kai pahika i ana pahika
kai tuu age ra kai tuu age ra
kioe rakerake a iri gaegae
ki vai pikea uri
ka hei para age
te hei para uhi
a ati puha
o vaka tae mama
o vai naa rega
o rega rekoreko
erua moai a hiti kiokio
ko te tai e a hua mahomea
ko te koiro a mata tokitoki
ko te koreha a viriviri gao
ka hati te vave i papa hirohiro
ka gau niuhi i toka miti ake
ka uuri te vaka i te hakakaiga
ko ga kope a ninihi a pupuku e a merumeru
o te hoa raakau
ka mamaka ka mamaka te ara tataki
o veri a rapi a hau auke e
a tekitekiga haga e 
ure manu auaua
i te ahi a manavai parera e
ka ririva ka uru roa
a te ataraga
veri pikipiki miro o hiva e
o hiva o pare kanekane e
ka meamea no
to koro hami mea
tavake i tua e
ka uuri no
to koro tagata
tuao i te ohiro
rava tagi no
mahaki te makohe
ka riti te hupe
o te kukuru toua
eve pepepepe
a ure motu nui
ka kai i to koro pera
etoru age ra
motu nui
motu iti
motu kaokao
kai tuu mai koe
papa rona
rakerake
vae pau e
ki taaku papaku
he uha uri
ta papaku uri
uha mea itiiti
ta te hata uma
he naunau no
ta puku naunau
he orogo no
ta orogorogo
he retu no
ta hu ratu retu
he tahoga no
ta puku tahoga
he kiakia no
ta puku kiakia
to koro vaka tere
kohaho ko vai vaka
ta koro paoa mau
ko vai paoaoa
ta koro toa rei
ko te gaatu a huri rega
ka huhuti
to koro hare moe
koraro ko te paega
to koro papa hiki kauga
koruga ko papa rona
to koro manu mau
ko te vai hopu manu
ta nua heke too
kohaho ko koro heke
ta nua hetuke tunu
ko vai hetuke tunu
ta nua kumara keri
ko te pua a huri rega
ta nua umu ka
ko te ehuehu
ko te kapuapua
